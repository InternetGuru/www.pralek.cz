
{data-type="article" data-image="/files/preview/koutek/toceni_hlavy/main.jpg" class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav_pavelka" id="cevkovani" short="Cévkování" ctime="2019-04-28"}

# Cévkování močového měchýře

{kw="ledviny, močovod, močový měchýř, retence moči, močová cévka, cévkování, katetrizace, močový katetr, moč"}

TODO desc

Pokud má pacient plný močový měchýř, a přesto se nemůže vymočit (retence moči), tak je nutné moč vypustit cévkou, tzv. pacienta vycévkovat. Někdy se také močová cévka zavádí preventivně nebo z hygienických důvodů.

Příčiny retence moči jsou

- [zvětšení prostaty][1] (hypertrofie) nebo její zhoubný nádor,
- [pozánětlivé zúžení močové trubice][2],
- ucpání močové trubice např. krevní sraženinou a
- porucha nervového zásobení močového měchýře.

Cévka je trubička, kterou je z měchýře vypouštěna moč a je vždy na jedno použití. Cévkování je jednoduchý zákrok, který je nepříjemný a obtěžuje převážně studem. 

{class="example"}

Moč se tvoří v ledvinách a dvěma močovody průběžně odtéká do močového měchýře, v kterém se dále shromažďuje. Při močení je vypuzena [močovou trubicí][3] ven z těla.

## Jednorázová cévka

Jednorázové vycévkování (katetrizace močového měchýře) mužů i žen je rutinní výkon před mnohými léčebnými i diagnostickými zákroky ve zdravotnictví. Do močového měchýře je močovou trubicí zavedena jednorázová cévka neboli močový katetr.

{class="important"}

Močová cévka je sterilní, tedy bez [choroboplodných zárodků][4]. Její zavádění je prováděno za sterilních podmínek. Cévka je vyrobena z měkkého nedráždivého materiálu a šetrné cévkování není bolestivé.

## Trvalá cévka

V případě očekávaných, opakovaných nebo dlouhodobých problémů s retencí lze zavést tzv. trvalou močovou cévku (permanentní katetr). Od jednorázové cévky se liší tím, že je složena ze dvou hadiček.

Hlavní hadička odvádí moč. Druhá tenká hadička má na zevním ústí ventilek, kterým se naplňuje malý balónek v měchýři. Po naplnění balónku 5 až 10 ml vody nemůže cévka vypadnout, tedy ji nelze z měchýře vytáhnout ani vytrhnout.

Močová cévka je následně napojena průhlednou hadičkou na kalibrovaný průhledný sběrný vak. Lze tedy sledovat množství moči i její eventuální příměsi. Moč přitéká do vaku průběžně podle toho, jak rychle je tvořena ledvinami. V močovém měchýři se tedy žádná moč neudržuje. Jedná se o uzavřený systém, který nepáchne a nijak neobtěžuje pacienta ani jeho okolí. 

Cévku lze v měchýři ponechat asi 4 až 5 týdnů, pak je ji třeba vyměnit. Postupně se totiž na cévce usazují různé organické a anorganické látky, které způsobují nepříjemné komplikace. Pokud se cévka vyměňuje, je nejprve nutné ventilkem vypustit obsah balónku.

## Komplikace spojené s cévkováním

Cévkování je nepříjemné a lidé z něj mívají strach. Značnou roli hraje stud. Pacient, který je teoreticky obeznámený s cévkováním i s doprovodnými potížemi, nemá s cévkou problém.

- Bezprostředně po zavedení cévky má pacient pocit nutkání močení, i když má prázdný močový měchýř.
- Nepoučený pacient se často snaží cévku vytáhnout. To ovšem nejde, kvůli naplněnému balónku v měchýři.
- Pálení močové trubice po vycévkování bývá známkou jejího podráždění nebo počínajícího zánětu.
- V případě ucpání cévky je nutné nefunkční cévku odstranit a zavést novou (přecévkovat).
- Po odstranění cévky mívají pacienti dočasné potíže s udržením moče.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. TODO
  
{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="toptags"}

n/a

[1]: /prostata
[2]: /zanet_mocoveho_mechyre
[3]: /penis-fimoza-obrizka
[4]: /mikroorganizmy

