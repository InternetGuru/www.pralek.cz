
{data-og-type="article" data-og-image="/files/preview/koutek/penis-fimoza-obrizka/main.jpg" class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav_pavelka" id="penis-fimoza-obrizka" short="Péče o penis" ctime="2009-07-09" mtime="2009-07-09"}

# Péče o penis, hygiena chlapců, fimóza, obřízka

<!-- generated attribute kw by user_udpatekw.sh on 2019-01-10, do not edit -->

{kw="močová soustava, dětské, ošetření, prevence, zánět, poranění, orgány, nemoc"}

Péče o penis již od útlého věku je podmínkou jeho správného dalšího vývoje. Tím se zamezí vzniku zánětu a hlavně následných komplikací a potíží v dospívání.

Na ošetřování, koupele, přetahování nebo nepřetahování předkožky novorozenců a kojenců je více lékařských názorů. Pediatr většinou doporučuje nechat penis bez přetahování předkožky při koupeli, chirurg doporučuje předkožku uvolnit a při koupeli přetahovat přes žalud.

{id="popis\_penisu\_predkozka"}

## Popis penisu, předkožka

n/a

Topořivá tělesa penisu jsou kryta volně posunlivou kůží a žalud je kryt citlivou sliznicí. Volné podkoží na penisu umožňuje samovolné přetažení kůže přes žalud. Tím je žalud kryt dvěma vrstvami kůže – jedna vrstva směrem k žaludu a druhá vrstva kůže navenek. Tato zdvojená kůže se nazývá předkožka. Mezi žaludem a vnitřním listem předkožky leží dutina – vak předkožky.

[Kůže obsahuje množství žlázek][1], které produkují různé důležité látky. Vrchní odumřelé vrstvy kůže se neustále odlučují. V případě zanedbané hygieny se produkty žlázek spolu s odumřelými buňkami a [všudypřítomnými bakteriemi][2] hromadí v předkožkovém vaku. Takto vzniká bělavá hmota se nazývá _smegma_.

Během koupele je nutné přetáhnout předkožku přes penis, předkožkový vak omýt vlažnou vodou. V případě zanedbání hygieny se smegma objeví již během několika dnů; **pravidelnou hygienou se smegma vůbec neobjeví**.

{id="onemocneni\_predkozky\_penisu"}

## Onemocnění předkožky penisu

n/a

Poměrně často se stává, že jsou už při narození vytvořeny **slepeniny mezi žaludem a vnitřním listem předkožky**. To má za následek nemožnost přetažení předkožky přes žalud. Pak je nutné vyhledat chirurgické nebo urologické ošetření a slepeniny nechat snadným zákrokem uvolnit _(uvolnění konglutinací)_.

V případě, že se slepeniny neuvolní a předkožku nelze přetáhnout, **slepeniny se postupně mění ve srůsty** mezi žaludem a předkožkou. Jejich následné uvolnění v pozdějším věku je pak již složitější a bolestivé a ve chlapcích **zanechává negativní zážitek**.

Mezitím se hromadí v předkožkovém vaku smegma. Občasný [zánět vaku][3] _(balanitis)_ vede k podráždění předkožky a k jejímu jizvení. Opakované záněty vaku vyústí ve významné zúžení zevního ústí předkožky _(fimóza, phimosis)_. V tom případě již nelze předkožku přetáhnout přes žalud (otvor v předkožce je menší než velikost žaludu).

Při močení se ztenčuje proud, který je limitovaný otvorem v předkožce. Močí se naplňuje předkožkový vak a smegma se může močí z vaku vyplachovat a dítě nemusí mít potíže až do první erekce. V souvislosti s erekcí musí být často řešeny zbytky slepenin nebo srůstů v předkožkovém vaku.

**Řešením fimózy je jedině operace.** Celá předkožka se musí odstranit (operace se jmenuje obřízka). Po operaci jsou odstraněny všechny předchozí problémy. Žalud je však trvale obnažen, sliznice není kryta kůží.

Nejen Židé však provádějí obřízku rituálně z náboženských důvodů. Výhodou trvale obnažené sliznice žaludu je nemožnost tvorby smegmatu. A snad i snížení citlivosti žaludu s následným prodloužením doby sexuálního aktu.

V případě opakované balanitidy dospělého muže se rozvíjí rovněž nejprve jizvení a postupně až úplné zúžení zevního otvoru předkožky – _fimóza_. Často se jedná o jeden z prvních [příznaků nepoznané cukrovky][4] nebo o velmi zanedbanou hygienu.

Při částečném zúžení zevního ústí předkožky může vzniknout stav, kdy se žalud protlačí zúženým místem ven, ale již nelze předkožku přetáhnout zpět a předkožka zaškrtí žalud. Vznikne dramaticky vypadající stav, žalud rychle otéká a zarudne, předkožka jej zaškrcuje, penis je bolestivý. Tento stav se nazývá _parafimóza_ a vyžaduje neodkladné chirurgické nebo urologické ošetření.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Čím je tvořená předkožka a k čemu slouží?
  2. Co je smegma?
  3. Čím je způsobeno zúžení zevního ústí předkožky?
  4. Co je fimóza?
  5. Co je parafimóza?

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="toptags"}

n/a

 [1]: akne
 [2]: mikroorganizmy
 [3]: zanet
 [4]: cukrovka

