
{data-fbcommentid="1859858450813184" data-type="article" data-image="/files/preview/koutek/bolest\_v\_krku_angina/main.jpg" class="docinfo linklist" xml:lang="cs" ns="https://www.pralek.cz"}

{ctime="2008-12-09" mtime="2008-12-09" author="Jaroslav Pavelka" authorid="jaroslav\_pavelka" id="bolest\_v\_krku\_angina" short="Bolest v krku"}

# Bolest v krku, nachlazení, angína

<!-- generated attribute kw by user_udpatekw.sh on 2020-04-10, do not edit -->

{kw="imunita, mikroorganizmy, teplota, zánět, uzliny, boulička, prevence"}

Bolesti v krku mohou přejít v angínu; pro připravený organizmus zvládnutelnou. Až teprve komplikace angíny mohou způsobit trvalé poškození zdraví.

[Horní cesty dýchací][1] jsou častou vstupní bránou infekce. Nemocný člověk může [svou chorobu přenášet][2] na ostatní lidi kašlem a kýcháním – kapénkovou infekcí. Vývoj a závažnost onemocnění je [závislá na imunitě][3] (obranyschopnosti) organizmu. **Imunita vzniká a narůstá stykem organizmu s choroboplodnými zárodky.**

{id="bolest\_v\_krku\_pricina\_a_leceni"}

## Bolest v krku, příčina a léčení

n/a

Spousta nečistot a bacilů vdechovaných společně se vzduchem je [vychytávána zdravou sliznicí a likvidována][4]. **Zdravý neoslabený jedinec by neměl kapénkovou infekcí vůbec onemocnět.**

Aby se podařilo [choroboplodným zárodkům (mikroorganizmům)][5] proniknout sliznicí, musejí k tomu mít zvláštní podmínky (podráždění sliznice, prochlazení). V této době se většinou vytvoří pod dolní čelistí [bolestivé uzliny – síta v lymfatických cévách][6]. **Mikroorganizmy jsou brzy imunitním systémem rozpoznány a postupně likvidovány.**

Tento stav boje zvláštních bílých krvinek proti mikroorganizmům ve sliznici se projevuje jako **pálení a škrábání v krku**. Může být spojen s [kašlem][4] nebo [rýmou][1]. Bývají rovněž [celkové příznaky zánětu][7] jako únava, slabost, [zvýšená teplota][8]. Většinou se stav upraví během několika dnů. Pak se jednalo pouze o _nemoc z prochlazení (nastuzení, nachlazení)_.

Pomůže odpočinek, nejlépe klid na lůžku, [dostatek tekutin][9] a vitamínu C. Někomu pomáhá kloktání slabé vlažné desinfekce nebo minerálky. **Antibiotika v této fázi onemocnění nepomohou.** V případě, že organizmus infekci nezvládne, může se následně vyvinout angína.

{id="vznik\_a\_prubeh_anginy"}

## Vznik a průběh angíny

n/a

V případě oslabení imunity (mikroorganizmy nejsou včas rozpoznány nebo není dostatek obranných protilátek) se mikroorganizmy dostávají až do krční mandle, kde se pomnoží, a tím způsobí **zánět krční mandle** označovaný jako **angína**.

Stále živé **bacily se hromadí v mandlích** a hromadí se zde i bílé krvinky. Mezi bacily a krvinkami dochází k zápolení a [zánět se vyvíjí][10]. Počáteční fáze je bolestivá; překrvení, zarudnutí a zbytnění mandlí, špatně se polyká, nemocný má změněný hlas. Rozvíjí se [celkové příznaky zánětlivého onemocnění][7].

**Boj mezi krvinkami a bacily se později projeví tvorbou hnisu**, což jsou odumřelé mikroby a boji podlehnuvší bílé krvinky a další odumřelé buňky. Hnis je vstřebáván nebo se vyplavuje chodbičkami v mandlích a je polykán nebo se vytvoří [absces (dutina vyplněná hnisem)][11], který bývá nutné ošetřit chirurgicky.

{id="komplikace\_a\_leceni_anginy"}

## Komplikace a léčení angíny

n/a

Z nemocných a změněných mandlí se mohou živé bacily dostat krevní cestou dále do těla a způsobit **závažné zánětlivé komplikace angíny s trvalými následky** (nejčastěji [zánět ledvin][12] nebo onemocnění srdečních chlopní). Aby ke komplikacím nedošlo, [je vhodné nasadit antibiotika][13]. Antibiotika pomáhají bílým krvinkám zlikvidovat mikrobiální původce choroby.

Přechodit angínu lze, ale je zde nebezpečí vzniku výše popsaných komplikací. Při léčení angíny je nutný klid na lůžku, dostatek tekutin, dle stavu jsou vhodná antibiotika a další léky podle celkových příznaků onemocnění.

Po vyléčení z angíny mohou **přetrvávat změny na mandlích** (zvětšení mandlí, deformity, čepy, potíže s polykáním) nebo se **angíny často opakují**. V této době přetrvávají většinou zvětšené hmatné lymfatické uzliny na krku (bouličky). Pak je vhodné přistoupit na návrh odborného lékaře a mandle nechat jednoduchým zákrokem **chirurgicky odstranit**. Funkci mandlí pak nahradí lymfatické uzliny, které přepažují jako síta lymfatické cesty a v nich jsou proniknuvší mikroorganizmy likvidovány.

V dobách, kdy antibiotika nebyla se jistě vyskytovalo více komplikací angín (včetně smrtelných). Dnes je na zvážení odborného lékaře, zda, kdy, jaké antibiotikum, v jaké dávce a na jak dlouho nasadit (nejlépe podle kultivace a citlivosti vyzkoušených v laboratoři).

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Co je kapénková infekce?
  2. Čeho je příznakem pálení a škrábání v krku?
  3. Co je angína?
  4. Jaké mohou vzniknout komplikace angíny?
  5. Co nahradí funkci krčních mandlí po jejich odstranění?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="toptags"}

n/a

 [1]: ryma_a_smrkani
 [2]: chripka
 [3]: imunita
 [4]: kasel_a_typy_kasle
 [5]: mikroorganizmy
 [6]: lymfaticke_uzliny
 [7]: zanet
 [8]: teplota
 [9]: prijem_tekutin
 [10]: lecba_zanetu
 [11]: nezhoubne_nadory
 [12]: mocove_kameny
 [13]: antibiotika

