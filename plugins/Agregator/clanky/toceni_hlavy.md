
{data-type="article" data-image="/files/preview/koutek/toceni_hlavy/main.jpg" class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav_pavelka" id="toceni_hlavy" short="Točení hlavy" ctime="2019-04-28"}

# Důvody točení hlavy

{kw="vertigo, točení hlavy, závrať, motání hlavy, motolice, vrávorání, nevolnost, zvracení, vnitřní ucho, vestibulární ústrojí, statokinetické ústrojí, polokruhovité kanálky"}

Točení hlavy neboli vertigo je pocit neovladatelného pohybu, točení nebo houpání člověka či jeho okolí. To může mít různé příčiny a tedy i zcela odlišné způsoby léčení.

{class="important"}

Točení hlavy je jeden z mnoha příznaků různých nemocí nebo změněných stavů organizmu. Proto se doporučuje pátrat po jeho příčině.

S točením hlavy velmi často souvisí

- bledost a pocení,
- [žaludeční nevolnost][1] a zvracení,
- vrávorání (neschopnost setrvat ve stabilní poloze),
- motání se nebo dokonce pády.

{class="example"}

Náhle vzniklé narušení prostorového vnímání a stability organismu (nejčastěji nad velkou hloubkou) bývá označováno jako závrať.

Točení hlavy vzniká nesprávným drážděním polokruhovitých kanálků smyslového orgánu uloženého ve vnitřním uchu, tzv. [vestibulární ústrojí]({var="inputvar-term-vestibularni-ustroji"}). Může se také jednat o onemocnění samotného [vestibulárního aparátu]({var="inputvar-term-vestibularni-ustroji"}).

## Příčiny podráždění zdravého [vestibulárního ústrojí]({var="inputvar-term-vestibularni-ustroji"})

n/a

Působení pohybu, který nekoresponduje se zrakem
:    Nejčastěji se jedná o jízdu na kolotoči, houpačce, lodi a v autě, otáčení se se zavřenýma očima apod.

Působení jedů
:    Točení hlavy je jeden z příznaků působení nejrůznějších jedů jako je alkohol či oxid uhelnatý, dále některé houby, zkažené maso, některé drogy a organická rozpouštědla.
:    Feťáci si točení hlavy navozují záměrně vdechováním organických rozpouštědel. {class="example"}

Výkyv [krevního tlaku][2]
:    Při nadměrném poklesu [krevního tlaku][2] se před omdlením téměř vždy zatočí hlava.
:    Nadměrné zvýšení [krevního tlaku][2] často vede k točení hlavy, obzvláště při změně polohy těla (například leh-sed).

Změněná psychika (psychogenní vertigo)
:    Nejčastěji se jedná o závrať.
:    Jestliže nebyla nalezena organická příčina potíží, je nutné k vyřešetření problému vyhledat psychologa nebo psychiatra.

Nedostatečné [zavodnění organismu][3] (dehydratace)
:    [Nedostatek tekutin][3] způsobuje přehřátí organismu, které doprovází točení hlavy.

Nevolnost a zvracení
:    Točení hlavy často doprovází onemocnění zažívacího traktu, jako jsou například [poruchy trávení][4] nebo [žaludeční vředy][5].

[Předýchávání][6] (hyperventilace) u nervově labilního člověka
:    [Předýchávání][6] vede k nechtěnému a nepříjemnému točení hlavy.
:    V případě [holotropního dýchání][7] je však točení hlavy dokonce i s následnou poruchou vědomí záměrem. {class="example"}

<!-- sep -->

[Nízká hladina cukru v krvi][8]
:    Málo cukru často vede k celkové slabosti a točení hlavy z důvodu nedostatečné dodávky energie mozkovým buňkám (hypoglykémie).

Některé infekce
:    Točení hlavy způsobují také [infekce][9], jako jsou například [chřipka][10], spála, zarděnky a spalničky.

Neurologické onemocnění
:    Točení hlavy může způsobovat i [nádor mozku][11], cévní mozková příhoda nebo předzvěst (aura) před epileptickým záchvatem.

[Onemocnění krční páteře][12]
:    Stažením svalů a vazů postiženého úseku páteře může vést k vertigu z důvodu omezení přítoku krve do mozku.

Některé oční nemoci
:    Točení a [bolest hlavy][13] mohou způsobovat oční nemoci, jako například refrakční vady, glaukom a porucha okohybných svalů.

Určitá porucha srdečního rytmu
:    Porucha může způsobit celkovou slabost a točení hlavy. Nemocný přitom nemusí mít žádnou [bolesti na hrudi][14].

Zánět zevního zvukovodu
:    Zánět může drážděním polokruhovitých kanálků způsobit točení hlavy se všemi [doprovodnými projevy][1].

## Krátkodobé onemocnění [vestibulárního ústrojí]({var="inputvar-term-vestibularni-ustroji"})

Důvodem krátkodobého onemocnění [vestibulárního ústrojí]({var="inputvar-term-vestibularni-ustroji"}) vnitřního ucha bývá „kamínek“, vzniklý v systému polokruhovitých kanálků. Příčina vzniku kamínku je většinou neznámá, někdy bývá dávána do souvislosti s předchozím úrazem hlavy nebo s předchozími záněty středního ucha.

{class="example"}

Krátkodobé onemocnění postihuje lidi v produktivním věku. Epizoda bývá vyvolána změnou polohy hlavy. Obvykle trvá několik sekund, až několik minut, pak točení hlavy samovolně pomine.

Potíže se opakovaně vracejí a většinou spontánně vymizejí asi za 2 týdny - kamínek se zpětně rozloží na původní krystalky, které opět řádně plní svou funkci.

## Dlouhodobé onemocnění [vestibulárního ústrojí]({var="inputvar-term-vestibularni-ustroji"}) (Menierova nemoc)

Dlouhodobé točení hlavy je způsobeno onemocněním vnitřního ucha. To se, mimo jiné, projevuje tlakem v postiženém uchu, zvoněním v uchu, poruchou sluchu a někdy i jeho ztrátou.

{class="example"}

Dlouhodobé onemocnění postihuje starší lidi. Epizody mají různé intenzity od minut až po hodiny. 

Příčina nemoci je neznámá. Léčení spočívá v potlačování jednotlivých velmi obtěžujících příznaků.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. TODO
  
{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="toptags"}

n/a

[1]: /kinetoza
[2]: /krevni_tlak
[3]: /vodni_rezim
[4]: /funkcni_poruchy_traveni
[5]: /komplikace_vredu
[6]: /nadmerne_dychani
[7]: /nadmerne_dychani#holotropni_dychani
[8]: /cukrovka
[9]: /mikroorganizmy
[10]: /chripka
[11]: /subduralni_hematom
[12]: /bolesti_v_zadech_houser
[13]: /bolest_hlavy_migrena
[14]: /srdecni_infarkt

