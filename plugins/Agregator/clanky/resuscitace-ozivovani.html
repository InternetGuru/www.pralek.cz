<?xml version="1.0" encoding="utf-8"?>
<body data-type="article" data-image="/files/preview/koutek/resuscitace-ozivovani/main.jpg" class="docinfo linklist" xml:lang="cs" ns="https://www.pralek.cz">
  <h ctime="2008-04-20" mtime="2008-04-20" author="Jaroslav Pavelka" authorid="jaroslav_pavelka" id="resuscitace-ozivovani" short="Resuscitace">Resuscitace neboli oživování</h>
  <!-- generated attribute kw by user_udpatekw.sh on 2019-01-10, do not edit -->
  <!-- generated attribute kw by user_udpatekw.sh on 2019-09-22, do not edit -->
  <desc kw="poruchy vědomí, poranění">V případě vyhasnutí základních životních funkcí zachrání život neodkladné zahájení srdeční masáže ještě před příjezdem lékaře.</desc>
  <p>Oživování (resuscitace) je náhrada vymizelých nebo snížených <strong>základních životních funkcí</strong>; akce srdeční a dýchání.</p>
  <p>Nejčastější příčiny vymizení základních životních funkcí jsou<ul>
    <li><a href="otres_mozku">úraz hlavy</a>;</li>
    <li><a href="kasel_a_typy_kasle">vdechnutí cizího tělesa</a>;</li>
    <li>poranění elektrickým proudem;</li>
    <li>tonutí;</li>
    <li><a href="srdecni_infarkt">srdeční infarkt</a>;</li>
    <li>těžká otrava;</li>
  </ul></p>
  <section>
    <h id="rozpoznani_vymizeni_zakladnich_zivotnich_funkci">Rozpoznání vymizení základních životních funkcí</h>
    <desc>n/a</desc>
    <ul>
      <li><strong>Zástava srdce</strong>: vymizení tepu na velkých tepnách (po stranách krku) nebo vymizení normálně hmatného úderu srdečního hrotu pod levým prsem.</li>
      <li><strong>Zástava dechu</strong>: chybí dýchací pohyby patrné pohledem (v nádechu se zvedá hrudník u žen a břicho u mužů) a není cítit dech na přiložených hřbetech prstů k ústům a nosu postiženého.</li>
    </ul>
    <p>Celkově bledý obličej nabývá nádech domodra. Zvláště modrají rty, nos, uši a brada. Barva se mění z důvodu vyčerpání zásoby kyslíku v krvi; původně okysličená krev byla jasně červená a dávala přirozenou barvu sliznicím a prosvítala i kůží. Vyčerpáním kyslíku krev tmavne.</p>
    <p>V případě zástavy srdeční akce a bezdeší je třeba neprodleně zahájit oživování.</p>
    <h id="proces_ozivovani">Proces oživování</h>
    <desc>n/a</desc>
    <p>Základním úkonem v procesu oživování je <strong>uvolnění dýchacích cest a vyprázdnění dutiny ústní</strong>. Záklon hlavy, předsunutí dolní čelisti nebo prosté povytažení jazyka z úst často způsobí, že postižený začne sám dýchat. Život je zachráněn, čímž resuscitace končí. K uchopení jazyka a vyprázdnění ústní dutiny dobře poslouží například kapesník nebo cíp košile.</p>
    <p>Trvá-li bezdeší a chybí srdeční akce, následuje resuscitace v posloupnosti 2 vdechy a 30 stlačení hrudníku. Správné stačení hrudníku je důležitější, protože částečně nahrazuje i vdechy:</p>
    <ol>
      <li><strong>Masáž srdeční</strong>: zachránce uloží jednu svou dlaň přes druhou a zachraňovanému stlačuje hrudník uprostřed prsní kosti rychlostí asi 70x za minutu.</li>
      <li><strong>Dýchání z úst do úst</strong>: jedna ruka drží za krkem hlavu v záklonu a druhá ruka uzavře chřípí nosu, následuje vdechnutí do úst zachraňované osoby (dětem je nutné vdechovat do úst a nosu zároveň).</li>
    </ol>
    <p class="important">Podstatné je, <strong>zahájit resuscitaci co nejdříve</strong>. Do 2 minut zahájené oživování má 90% naději na úspěch, ta se postupem času snižuje, po 10 minutách je šance již jen asi 10%. U podchlazeného člověka je naděje na úspěch i po delším čase.</p>
    <p>Člověk upadne do bezvědomí v případě poruchy funkce mozku. Nejčastější a zároveň nejjednodušší porucha vědomí je <a href="mdloba_neboli_kolaps">mdloba neboli kolaps</a>, způsobená nedostatečným prokrvením mozku z důvodu náhlého snížení krevního tlaku.</p>
    <p>V takovém případě uvolnění dýchacích cest u ležícího člověka a pozvednutí dolních končetin do výšky podpoří prokrvení mozku. Pak už jen postačí vyčkat, až se postižený postupně probere k plnému vědomí (klidně dýchá, srdce mu tluče).</p>
    <p><strong>Zkolabovaný člověk se zachovanými základními životními funkcemi</strong> (to je dýchání a akce srdeční) resuscitaci nepotřebuje.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co jsou základní životní funkce?</li>
      <li>Čím se zahajuje proces oživování?</li>
      <li>Proč je srdeční masáž důležitější než dýchání?</li>
      <li>Proč zkolabovaný člověk nemá být resuscitován?</li>
    </ol>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>  
</body>
