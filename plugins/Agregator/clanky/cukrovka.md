
{data-type="article" data-image="/files/preview/koutek/cukrovka/main.jpg" class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav_pavelka" id="cukrovka" short="Cukrovka" ctime="2008-03-26" mtime="2008-03-26"}

# Cukrovka: jak žít s cukrovkou

<!-- generated attribute kw by user_udpatekw.sh on 2019-01-10, do not edit -->

{kw="strava-zažívání, látková výměna, poruchy vědomí, první pomoc, mozek-nervy, cévy, břicho, orgány"}

Ukázněný diabetik se nemusí během života setkat se žádnými komplikacemi cukrovky. Dlouhodobé komplikace jsou způsobené nedodržováním doporučených zásad. Hladina cukru v krvi _(glykémie)_ **u zdravého člověka skoro nekolísá** bez ohledu na složení stravy (poměr cukry/tuky/bílkoviny).

{class="example"}

Potrava se v zažívacím traktu rozloží a ve střevě vstřebá, krví je vedena do jater. Játra jsou chemická továrna, dokáží vzájemně [přetvářet cukry, tuky a bílkoviny podle potřeby organizmu][1]. Jestli ve stravě žádný cukr není, játra ho rychle tvoří. Když je cukru ve stravě nadbytek, játra ho rozkládají.

Určitá glykémie je nezbytná jako energetická nabídka (potrava) pro buňky. Pro umožnění přechodu cukru do buňky je nezbytný inzulín (hormon vytvářený slinivkou břišní). **Bez inzulínu cukr z krve do buňky nemůže proniknout.**

Pokles hladiny cukru v krvi pod určitou hodnotu vyvolá pocit hladu. Trvá-li stav déle (člověk se nenasytí), **játra začnou cukr vyrábět z jiných zdrojů** tak, aby byla hladina cukru víceméně stálá.

{id="nepoznana\_nebo\_nelecena\_cukrovka"}

## Nepoznaná nebo neléčená cukrovka dlouhodobě ničí organizmus

Člověk nemocný cukrovkou _(diabetik)_ trpí nedostatkem inzulínu (nebo jeho zhoršenou kvalitou). To způsobuje, že buňky nedokáží cukr z krve získat. Neléčená cukrovka čili vysoká glykémie pak ničí mnohé orgány.

  * Cévy až s následkem amputace [z nedostatečného prokrvení][2] končetin z důvodu kornatění cév _(ateroskleróza)_,
  * zrak až s následkem oslepnutí,
  * [ledviny][3] až po jejich selhání,
  * nervy s poruchou až vymizením čití a další.

{class="example"}

Nejcitlivější na nedostatek energie jsou buňky mozkové. Na jejich podnět **organizmus reaguje zvyšováním množství cukru v krvi**.

V případě požití sladkého jídla se glykémie ještě zvyšuje (i na několikanásobek normální hodnoty). Projevem tohoto stádia cukrovky může být zatím jen občasná slabost a žízeň. Pacient o své nemoci bohužel nemusí vůbec vědět. Tehdy vznikají komplikace cukrovky.

{class="important"}

**Po cukrovce je vhodné preventivně pátrat**, zvlášť v případě výskytu cukrovky v rodině. Praktický lékař dokáže cukrovku velmi snadno prokázat a pacienta předat specialistovi _(diabetologovi)_. Diabetolog provede určitá vyšetření a určí typ a závažnost onemocnění a určí způsob léčení.

{id="typy\_cukrovky"}

## Typy cukrovky podle závažnosti onemocnění

Typů cukrovky jsou tři druhy. Liší se podle závažnosti a způsobu léčení.

Nejlehčí forma
:  Lze ji léčit **pouze dietou**, tedy postačí omezit nabídku cukrů ve stravě.
:  Na zpracování kaloricky i složením vyvážené stravy postačí vlastní inzulín. V případě nadbytku cukru ve stravě nedokáže slinivka uvolnit dostatek inzulínu na jeho zpracování. Následkem je dočasná vysoká hladina cukru v krvi (hyperglykémie).

Závažnější forma
:  Kromě dodržování diety je potřeba podávat **určité léky podporující tvorbu vlastního inzulínu** ve slinivce břišní. Ty se podávají formou tablet a množství je dáno závažností choroby.

Nejzávažnější forma
:  Kromě diety vyžaduje také **injekční podávání cizího inzulínu** (vlastní se prakticky netvoří). Inzulínu je mnoho druhů s různou délkou působení. Různé jsou také možnosti aplikace, naříklad inzulínové pumpy.

{id="kratkodobe\_komplikace"}

## Krátkodobé komplikace cukrovky a jejich řešení

Krátkodobé komplikace způsobuje nedostatek nebo naopak přebytek cukru v krvi. V obou případech může následovat pocení, nevolnost až s následným [bezvědomím][4].

Nedostatek cukru v krvi _(hypoglykémie)_
:  Jestliže dávku inzulínu nenásleduje patřičný příjem potravy, dojde spotřebováním cukru z krve k nadměrnému poklesu jeho hladiny.

Nadbytek cukru v krvi _(hyperglykémie)_
:  Jestli si diabetik nepodá inzulín a nasytí se sladkým jídlem, hladina cukru v jeho krvi se může mnohonásobně zvýšit.

Zachránce nepozná, zda se jedná o příliš vysokou či nízkou hladinu cukru. Hrozícímu **kolapsu lze předejít podáním sladkého nápoje**. V případě hyperglykémie podaný cukr nepomůže ale ani neublíží. V případě mnohem častější hypoglykémie podaný cukr zachrání život.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Za jakých podmínek vznikají komplikace cukrovky?
  2. Co je glykémie?
  3. Co je inzulín a k čemu slouží?
  4. Je kolísání glykémie vyšší u diabetika než u zdravého člověka?
  5. Které orgány jsou nejvíce ničeny vysokou glykémií?
  6. Jaké jsou 3 možnosti léčení cukrovky?
  7. Jak pomoci diabetikovi, který je zmatený, potí se, není mu dobře?

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="toptags"}

n/a

 [1]: stravovaci_navyky
 [2]: srdecni_infarkt
 [3]: mocove_kameny
 [4]: mdloba_neboli_kolaps

