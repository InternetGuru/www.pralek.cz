<?xml version="1.0" encoding="utf-8"?>
<body data-fbcommentid="1859953800803649" data-type="article" data-image="/files/preview/koutek/urazy_deti/main.jpg" class="docinfo linklist" xml:lang="cs" ns="https://www.pralek.cz">
  <h ctime="2009-08-11" mtime="2009-08-11" data-top="940" author="Jaroslav Pavelka" authorid="jaroslav_pavelka" id="urazy_deti" short="Úrazy malých dětí">Časté úrazy malých dětí</h>
  <!-- generated attribute kw by user_updatekw.sh on 2020-07-17, do not edit -->
  <desc kw="poranění, úrazy, první pomoc, zlomeniny, prevence, dětské, pohyb">Mechanizmy úrazů malých dětí se stále stejně opakují. Jestliže budou opatrovníkům známé, je snadné takovým úrazům předcházet.</desc>
  <section>
    <h id="pady_malych_deti">Pády malých dětí</h>
    <desc>n/a</desc>
    <p>Pády malých dětí jsou někdy velmi bizarní. Dítě se často při pádu převaluje přes zakloněnou hlavu, aniž by si způsobilo jakoukoli újmu na zdraví. S oblibou jsou takové pády vysílány v rámci veselých videí na internetu. Aby ve výsledku skutečně nedošlo k poranění, je nutné dodržovat určitá pravidla.</p>
    <p>Dítě, které se učí chodit, padá velmi často. Vzhledem k nedokonalé koordinaci pohybů nestihne při pádu natáhnout ruce dopředu a padá na hlavu nebo dokonce přes hlavu přepadává. Takový pád na trávníku nebo na koberci většinou nezpůsobí žádný úraz. Kosti jsou dosud velmi pružné a <a href="detske_zlomeniny">ke zlomenině doje jen zřídka</a>.</p>
    <ul>
      <li>Problém může nastat, jde-li malé dítě s opatrovníkem za ruku a padá. Pak jej opatrovník za ruku pozvedá, aby předešel jeho pádu. Jestli se dítě pootočí setrvačností kolem osy své ruky <em>(pronatio dolorosa)</em>, snadno doje k vykloubení hlavičky kosti vřetení z vazivového poutka v lokti <em>(luxatio dolorosa)</em>. Následně dítě poraněnou končetinu přestane používat a jakákoli manipulace je velmi bolestivá. Zkušený chirurg jednoduchým manévrem napraví vykloubení. Jistě je však jednodušší <strong>nikdy dítě nezvedat za jednu ruku</strong>.</li>
      <li>Problém nastane vždy při pádu na ostrou hranu (nejčastěji radiátor, roh stolu, práh dveří, ostrá hrana schodu, nevhodná hračka, ostrý kámen). Vzniklé <a href="drobna_krvava_poraneni">drobné krvavé poranění hlavy</a> je nutné ošetřit a odlišit prosté poranění hlavy od <a href="otres_mozku">otřesu mozku</a>. Je jistě lepší takovému poranění předejít a <strong>chůzi nacvičovat na takových místech, kde ke krvavému poranění nemůže dojít</strong>.</li>
      <li>Vážný problém nastane, má li dítě při pádu v ústech lízátko nebo jinou tyčku (klacík, lžičku, tužku). Následné poranění hrtanu, patra nebo dutiny ústní může být závažné. Jako první pomoc v takovém případě lze doporučit neprodlený <a href="nalehavost_lekarskeho_vysetreni">transport k lékařskému ošetření</a>. Přirozené <strong><a href="imunita">strkání všech předmětů do úst</a> je třeba sledovat</strong> a patřičně preventivně korigovat.</li>
      <li>Další problém může při pádu nastat, má-li dítě v ústech jídlo. Při pádu na zadek může dítě sousto (bonbón, sousto potravy) vdechnout a dusit se. Musí <a href="resuscitace-ozivovani">následovat resuscitace</a>. Jistě je jednodušší, aby dítě při jídle i při mlsání sedělo (třeba na klíně nebo na zvláštní stoličce) a <strong>při běhání mělo vždy prázdná ústa</strong>.</li>
    </ul>
    <h id="omotany_vlas_kolem_prstu">Omotaný vlas kolem prstu</h>
    <desc>n/a</desc>
    <p>Při koupeli kojence spadne matčin vlas do vody. Při mytí nožiček je nepozorovaně omotán kolem prstu na noze. Při osušování není nic zvláštního vidět, dítě nic nebolí, je spokojené. Při následném oblékání může <strong>vlas prst zaškrtit</strong>.</p>
    <p>Do prstu přitéká normálně tepenná krev, zaškrcení však způsobilo, že krev z prstu spatně žílami odtéká. Dítě je v noci neklidné, pláče. Příčina není jasná. Teprve ráno po svlečení se ukáže zarudlý a <a href="zarustajici_nehty">oteklý (zvětšený) prst na noze</a>. Vlas v hluboké rýze není vidět. Zkušený lékař ihned ví, o co se jedná a vlas uvolní, prst se brzy vrátí do původních poměrů.</p>
    <h id="spaleniny_a_jejich_prevence">Spáleniny a jejich prevence</h>
    <desc>n/a</desc>
    <p>Nejzávažnějšími úrazy jsou <a href="ochlazeni_spaleniny">spáleniny</a>. Co dělat, aby ke spálenině malého dítěte vůbec nedošlo:</p>
    <ul>
      <li>Jestliže dítě dosáhne na ubrus, jistě se jej při pádu chytne a zvrhne na sebe vše co je na stole včetně horkých nápojů – proto <strong>dočasně nepoužívat ubrus</strong>.</li>
      <li>Jestli dítě dosáhne na kraj stolu kde stojí horká káva na podšálku, jistě se přidrží stolu tak, že na sebe kávu zvrhne – <strong>kávu servírovat bez podšálku a nepokládat ji na kraji stolu</strong>.</li>
      <li>Když dítě dosáhne na vařečku v hrnci na sporáku, ze zvědavosti se za ní chytne a zvrhne na sebe celý hrnec – <strong>ke sporáku dítě vůbec nepouštět</strong>.</li>
      <li>Táhne-li dítě autíčko na provázku a pozoruje jej – pak jde pozpátku a stojí-li na zemi jemu v cestě hrnec s horkou vodou, pak do něj upadne zadečkem. Utrpí tak úraz neslučitelný se životem! <strong>Chladnoucí hrnec mít stále mimo dosah dítěte.</strong></li>
      <li>Dostane-li se dítě poprvé do styku s doruda rozpálenými kamny, jistě si na ně bude chtít sáhnout. Spálenina obou dlaní je život ohrožující úraz! <strong>Předem a opakovaně upozorňovat na horké předměty.</strong></li>
      <li>Při výluce horké vody na sídlišti matka ohřeje vodu na sporáku, nalije ji do vany, zapomene připustit studenou vodu a dítě opaří. Jde bohužel o častý úraz.</li>
      <li>Nedopustit <strong>spálení sluncem</strong> <a href="zasady_spravneho_opalovani">přiměřeným opalováním</a> nebo užíváním ochranných krémů.</li>
    </ul>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Proč jsou pády malých dětí bizarnější než pády ostatních lidí?</li>
      <li>Proč se nesmí dítě zvedat do výšky za jednu ruku?</li>
      <li>Proč má mít dítě při všech tělesných aktivitách prázdná ústa?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>  
</body>
