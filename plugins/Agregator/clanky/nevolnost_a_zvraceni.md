
{data-type="article" data-image="/files/preview/koutek/toceni_hlavy/main.jpg" class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav_pavelka" id="nevolnost_a_zvraceni" short="Nevolnost a zvracení" ctime="2019-04-28"}

# Jak postupovat při nevolnosti a zvracení

{kw="nevolnost, zvracení, průjem, pocení, žlučník, bakterie, opilost, kocovina, kinetóza, bolesti břicha, voda, perlivá voda"}

TODO desc

Při nejistotě, neurčitých potížích, [nevolnosti a tlaku v žaludku][1] nebo po zvracení je vhodné se nejprve napít malého množství libovolného (hořkého) čaje nebo čisté vody. Poté je dobré (pokud možno) ulehnout a být v klidu. Po zklidnění žaludku a ústupu potíží je třeba doplnit ztracené tekutiny.

Nejvhodnější je k doplnění tekutin [voda][2]. Ta může být s příchutí, šťávou nebo s ovocem (např. citrónem). K doplnění tekutin rovněž dobře poslouží čaj nebo jakákoli cukrem slazená limonáda.

{class="important"}

Je lhostejné, je-li voda perlivá nebo bez bublinek. Nemá žádný smysl bublinky z limonády vytřepávat. Plyn (oxid uhličitý) se po vypití vstřebá, rozpustí se v krvi a následně je vydýchán. Není tedy nutné říhat.

## Reakce na otravu organizmu

Zvracení a nevolnost může být reakcí na otravu (intoxikaci) organizmu po požití zkažené potravy nebo jedu (např. alkoholu).

Příčina otravy a její příznaky
:    Potrava bývá kontaminována nejčastěji bakteriemi nebo jiným jedem.
:    Obvykle mívá potíže více lidí, kteří jedli stejné jídlo.
:    Zvracení také navazuje bezprostředně po požití nadměrného množství alkoholu (otrava alkoholem).

Léčba
:    V žaludku se nepodaří udržet žádný nápoj, dokud se organizmus nezbaví požitých jedů.
:    Je dobré si opakovaně omývat obličej studenou vodou a vyplachovat ústa.
:    Pít lze teprve tehdy, až to žaludek dovolí.

## Reakce na přeplnění žaludku

Zvracení a nevolnost může být také způsobena přeplněním žaludku způsobeného požitím nadměrného množstní potravy nebo jejím následným nabobtnáním (např. pitím na snědené třešně nebo houby).

Průběh nevolností
:    Dochází ke zvracení s následnou úlevou.
:    Pít lze teprve po vyzvracení nebo až po prostupu části žaludečního obsahu dále do střeva. Obecně tedy až po uvolnění přetlaku v žaludku.

## Nevolnost a zvracení jako doprovodný jev

TODO desc

Nemocný si je při nevolnosti často sám vědom, v čem pochybil. Pokud si však neuvědomuje žádnou změnu oproti normálnímu stravování a potíže trvají (či dokonce následuje opakované zvracení), je třeba pátrat po příčině potíží. Podle ní se odvíjí další postup.

[Kinetóza][3]
:    Nevolnost nebo zvracení je možné psychicky překonat, prodýchávat a snažit se mu zabránit. Popíjení malých doušků jakéhokoli chutného nápoje vždy uleví.

[Přehřátí organizmu][4]
:    Nevolnost a zvracení je doprovázeno bolestí, točením hlavy a celkovou slabostí. Popíjení jakéhokoli oblíbeného chlazeného nápoje je bezpodmínečně nutné pro zmírnění potíží.

Požití „nedietního“ jídla
:    Problémy nastávají hlavně po požití příliš mastného, dráždivého či smaženého jídla.
:    Nevolnost a zvracení může ukazovat na [onemocnění žlučníku][5].
:    Zvracení s odstupem hodin po příjemném ukončení pití alkoholu může rovněž ukazovat na onemocnění žlučníku nebo dokonce jater. Zvláště, jsou-li potíže opakované.
:    V případě podráždění žlučníku je důležité vůbec nic nejíst, pít se však mohou jakékoli nedráždivé nápoje v libovolném množství. Nesmí se tedy pít žádné dráždivé nápoje jako jsou např. kakao, káva a neředěný džus.

Alkoholický exces (kocovina)
:    Nevolnost, zvracení a [bolest hlavy][6] jsou známkou proběhlé otravy alkoholem. Ten je postupně odbouráván v játrech.
:    Je vhodné pít velké množství libovolných tekutin. Pokud se nedaří tekutiny v žaludku udržet, tak k jeho zklidnění často pomůže chutná polévka, nejlépe hovězí vývar. 

[Bolest břicha][7]
:    Při zvracení navazující na bolesti břicha, je nutné nic nejíst ani nepít a zajít na lékařské vyšetření.
:    Může se jednat o závažná onemocnění jako např. [střevní neprůchodnost][8], [uskřinutou kýlu][9], [mrtvici][10] či [krvácení do mozku][11] nebo [otřesu mozku][12]. Ve všech případech je doprovodné zvracení zcela nepodstatné.

## Průjem jako opožděná reakce na otravu

Nevolnost a zvracení může dále pokračovat průjmem. Všechna zkažená potrava totiž nemusí být vyzvracena, a tak se může (spolu s mikroorganizmy) dostat dále do střeva.

{class="important"}

Je-li stav doprovázen teplotou není vhodné podávat žádné slazené nápoje, ale pouze čistou vodu nebo neslazený čaj.

Cukr ze sladkých nápojů (například cola) podporuje množení patogenních bakterií ve střevě a zhoršuje průběh průjmového onemocnění. Při trvání průjmu je k doplnění ztracených tekutin vhodná i minerálka a obyčejná nemastná polévka s rýží a mrkví.

Jestliže průjem nenavazuje na nevolnost a zvracení a není doprovázen teplotou, tak lze podávat libovolné nápoje, včetně slazených, a to v dostatečném množství.

{class="important"}

V případě delšího trvání nebo opakování průjmů je nutné odborné vyšetření a pátrání po jejich příčině.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

 1. Jak postupovat při úporném zvracení a průjmu malého dítěte?
 2. Které nápoje by zhoršily potíže při onemocnění žlučníku?
 3. Jaké vhodné nápoje lze popíjet při kinetóze?
 4. Proč není dobré pít colu při zvracení a průjmu s teplotou?
 5. Jak lze zklidnit žaludek při kocovině?

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="toptags"}

n/a

[1]: /tlak_zaludku
[2]: /vodni_rezim
[3]: /kinetoza
[4]: /teplota
[5]: /zlucove_kameny
[6]: /bolest_hlavy_migrena
[7]: /slepak
[8]: /strevni_nepruchodnost
[9]: /kyla
[10]: /iktus
[11]: /subduralni_hematom
[12]: /otres_mozku

