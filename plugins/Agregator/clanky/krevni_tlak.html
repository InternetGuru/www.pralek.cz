<?xml version="1.0" encoding="utf-8"?>
<body data-type="article" data-image="/files/preview/koutek/krevni_tlak/main.jpg" class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="krevni_tlak" short="Krevní tlak" ctime="2008-03-27" mtime="2008-03-27">Krevní tlak, správné měření a vyhodnocení tlaku</h>
  <!-- generated attribute kw by user_udpatekw.sh on 2019-01-10, do not edit -->
  <desc kw="srdce, nemoc, cévy, orgány, prevence, strava-zažívání, zdravý životní styl, látková výměna">Opakovaně naměřené hodnoty krevního tlaku se liší v závislosti nejen na zdravotním stavu, ale i na podmínkách měření.</desc>
  <p>Srdce pumpuje krev; žílami ji nabírá a tepnami ji rozvádí do celého těla. V srdci jsou jednosměrné ventily – chlopně.</p>
  <ul>
    <li>Při <strong>stažení srdeční komory</strong> (systola) je krev vypuzena díky chlopním jedním směrem – do tepny.</li>
    <li>Při <strong>uvolnění srdeční dutiny</strong> (diastola) se průchodnost chlopní vymění. Krev je z opačného směru nasávána – ze žíly.</li>
  </ul>
  <p>Rozdíl tlaků mezi systolou a diastolou se přenáší na tepny a tím je akce srdeční měřitelná (puls) na všech hmatných tepnách, nejsnáze na palcové straně zápěstí. <strong>Krevní tlak je vyjádřený dvěma čísly</strong>: systolický tlak (vyšší hodnota) a diastolický tlak (nižší hodnota).</p>
  <section>
    <h id="typy_a_rozdily_mezi_tonometry">Typy a rozdíly mezi tonometry</h>
    <desc>n/a</desc>
    <p>Na trhu jsou k dostání různé přístroje k měření tlaku krve – tonometry. Původní tonometry byly rtuťové – tlak krve se měřil vytlačenou výškou sloupce rtuti. <strong>Jednotka k měření krevního tlaku je „mm Hg“</strong> (milimetry rtuťového sloupce); dodnes používaná i u modernějších digitálních tonometrů.</p>
    <p>Existují tři základní typy tonometrů:</p>
    <ul>
      <li>rtuťový tonometr,</li>
      <li>digitální tonometr s manžetou na paži a</li>
      <li>digitální tonometr s manžetou na zápěstí.</li>
    </ul>
    <p>Rozdíly mezi jednotlivými přístroji jsou cenové, vzhledové, s displejem nebo ručičkou, s ručním nebo elektrickým kompresorem a podobně. Každý typ tonometru však naměří <strong>ve stejný okamžik na shodné končetině identické hodnoty</strong>.</p>
    <h id="kolisani_krevniho_tlaku_u_zdraveho_cloveka_je_normalni">Kolísání krevního tlaku u zdravého člověka je normální</h>
    <desc>n/a</desc>
    <p>Mnoho lidí vlastní tonometr a často se podivují nad <strong>rozdíly naměřených hodnot</strong> a považují svůj přístroj za porouchaný nebo nekvalitní. Za normální se u mladého zdravého člověka považuje hodnota kolem 120/80 mm Hg, která může kolísat mezi 100/50 až 180/100 mm Hg.</p>
    <p>Dočasné <strong>zvýšení krevního tlaku</strong> je způsobeno</p>
    <ul>
      <li>okamžitou poptávkou organizmu po živinách a kyslíku,</li>
      <li>potřebou odvést zplodiny látkové výměny (ze svalů po námaze),</li>
      <li>v souvislosti s psychikou (strach, hněv, rozčílení, vzrušení).</li>
    </ul>
    <p>Krátkodobě <strong>nízkou hodnotu krevního tlaku</strong> naměří zdravý člověk v klidu, v pohodě, dobře naladěný. Nervově labilní člověk si může v souvislosti s nějakou vzpomínkou nebo představou způsobit nadměrný <a href="mdloba_neboli_kolaps">pokles tlaku s následným kolapsem</a>.</p>
    <h id="podminky_spravneho_mereni_krevniho_tlaku">Podmínky správného měření krevního tlaku</h>
    <desc>n/a</desc>
    <p>Čidlo tonometru považuje všechny tlakové změny přenesené na končetinu za pulsaci tepny. Aby naměřené hodnoty odpovídaly skutečnému stavu organizmu, musí měřený člověk dodržet určité podmínky:</p>
    <ul>
      <li>sedí klidně a nečinně (nemluví, nekašle, nesmrká, nekýchá, nejí, nepije a podobně),</li>
      <li>pravidelně a klidně dýchá,</li>
      <li>končetina s manžetou je uvolněná (na stole nebo na klíně),</li>
      <li>tonometr je ve stejné výšce jako manžeta.</li>
    </ul>
    <p>Nedodržení podmínek vyžaduje opakované měření, a to na téže končetině. Z důvodu různého odstupu pažních tepen od srdeční tepny bývá <strong>tlak na pravé a levé paži různý</strong>.</p>
    <h id="vysoky_krevni_tlak-hypertenze">Vysoký krevní tlak – hypertenze</h>
    <desc>n/a</desc>
    <ul>
      <li>Mladí lidé mívají systolickou hodnotu 120 – 130 mm Hg, starší lidé i vyšší. Tato hodnota se mění během let, během dne i během okamžiku. Teprve <strong>opakované vyšší hodnoty mohou znamenat hypertenzi</strong> a vyžadují poradu s lékařem.</li>
      <li><strong>Diastolická hodnota musí být vždy menší než 100 mm Hg.</strong> Je-li vyšší než 100 mm Hg, jedná se o hypertenzi a <strong>návštěva lékaře je nezbytná</strong>.</li>
    </ul>
    <p>Existuje řada typů léků na snížení vysokého tlaku krve. Prvním a účinným krokem je snížení příjmu soli.</p>
    <h id="nizky_krevni_tlak-hypotenze">Nízký krevní tlak – hypotenze</h>
    <desc>n/a</desc>
    <p>O hypotenzi se jedná tehdy, projevuje-li se a <strong>obtěžuje-li svými projevy</strong> (sklon k omdlívání a točení hlavy). Naměřené hodnoty mohou být i pod 100/50 mm Hg. Existují léky ke zvýšení tlaku krve, většinou však postačí pití silného dobrého čaje, kávy, kofeinových nápojů.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jak je označována hodnota tlaku krve v okamžiku stažení srdeční komory?</li>
      <li>Co je puls hmatný na tepnách?</li>
      <li>Jaký typ tonometru je nejlepší?</li>
      <li>Čím je dočasně zvyšován krevní tlak?</li>
      <li>Jakým nejjednodušším způsobem lze snížit vysoký krevní tlak?</li>
    </ol>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>  
</body>
