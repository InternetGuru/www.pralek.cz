<?xml version="1.0" encoding="utf-8"?>
<body data-fbcommentid="1859857374146625" data-type="article" data-image="/files/preview/koutek/bolesti_v_zadech_houser/main.jpg" class="docinfo linklist" xml:lang="cs" ns="https://www.pralek.cz">
  <h ctime="2008-11-20" mtime="2008-11-20" author="Jaroslav Pavelka" authorid="jaroslav_pavelka" id="bolesti_v_zadech_houser" short="Bolesti v zádech">Bolesti v zádech, houser</h>
  <!-- generated attribute kw by user_updatekw.sh on 2020-06-30, do not edit -->
  <desc kw="pohyb, rehabilitace, neúrazové, úrazy, prochlazení, prevence">Je přímá souvislost mezi bolestmi v zádech, nepřiměřenou fyzickou aktivitou, zpocením a následným prochlazením zad a to nejčastěji v oblasti bederní nebo krční páteře.</desc>
  <p>Páteř je oporou těla. Aby dobře plnila svou funkci, musí být přiměřeně <strong>pevná, ohebná a pružná</strong>. Obratle, z nichž se páteř skládá, si můžeme představit jako komín postavený z hracích kostek. Obratle jsou spojeny <a href="artroza">mnoha klouby</a>, vazy a svaly. Zvláštní pozornost zasluhuje velmi zatěžovaný kloub mezi páteří a pánví – <em>SI skloubení</em>.</p>
  <p>Aby byla zachována <strong>pevnost páteře</strong>, musí být obratle jako stavební kameny pevné, musí obsahovat dostatek vápníku. Největší nápor na pevnost obratlů bývá při pádu na zadek se současným předklonem; <a href="starecke_zlomeniny">obratel se může tlakem sousedních obratlů zbortit</a>. Pevné vazy brání posunu obratů mezi sebou a zajišťují normální dvojesovité prohnutí páteře.</p>
  <p>Vazy musí mít určitou přiměřenou vůli, aby byla umožněna <strong>ohebnost páteře</strong> všemi směry. Nejvolnější je krční páteř, pak bederní, nejméně volná je hrudní, křížové obratle jsou dokonce pevně srostlé v křížovou kost, na ni navazuje kostrč. Hybnost páteře je zajištěna příčně pruhovaným (hlavně zádovým) svalstvem.</p>
  <p><strong>Pružnost páteře</strong> zajišťují meziobratlové destičky (disky). Pevné obratle mají na sousedních stranách konvexní prohnutí a vzniklý čočkovitý prostor je vyplněn pružnou meziobratlovou destičkou, která je složena z několika vrstev (podobně jako cibule). Proto je páteř stlačitelná a roztažitelná. Dospělý člověk je po zátěži (večer) o 1 až 2 cm nižší než po odpočinku vleže (ráno).</p>
  <p class="important">Součinnost popsaných komponent umožňuje správnou a bezbolestnou funkci páteře.</p>
  <section>
    <h id="co_a_proc_boli">Co a proč bolí</h>
    <desc>n/a</desc>
    <p>Může vzniknout problém ve stavbě páteře, jako:</p>
    <ul>
      <li>deformita vrozená nebo získaná (velmi časté), například <a href="akutni_torticollis">torticollis</a>,</li>
      <li>přetížení části páteře (např. nezvyklou prací, pádem, sportem, prudkým pohybem, spánkem v nevhodné poloze, dlouhodobým pobytem v nepřirozené poloze),</li>
      <li>přílišné uvolnění vazů,</li>
      <li><a href="zlomeniny_kosti">zborcení těla obratle</a> (zároveň s rozvolněním vazů),</li>
      <li>v místech přetěžovaných <a href="onemocneni_slach">úponů svalů a vazů ke kosti</a> (tvoří se kostěné výrůstky),</li>
      <li>podráždění, prochlazení, rozvolnění nebo přetížení SI skloubení.</li>
    </ul>
    <p>V případě takového onemocnění kloubů a vazů přebírá jejich funkci (udržet polohu těla) svalový korzet. Nahrazuje však jejich funkci pouze částečně nebo krátkodobě. Brzy se objevují v přetížených svalech bolestivé zatvrdliny – <em>svalové kontraktury</em>. Jestliže je kontrakturou utlačován z páteře vystupující nerv, bolest vyzařuje tím směrem, kam tento nerv vede – <em>kořenové bolesti</em>. Úplné bolestivé ztuhlosti části pateře s nemožností pohybu se říká houser.</p>
    <p>Zhoršováním stavu může dojít až k <strong>výhřezu meziobratlového disku</strong> směrem do páteřního kanálu a tím k útlaku míchy se závažnými důsledky. Bolestivé jsou přetěžované úpony svalů a vazů ke kostem. Další častá příčina bolestí v kříži s vyzařováním do kyčle nebo do stehna spočívá v <em>onemocnění SI skloubení</em>.</p>
    <h id="co_delat_proti_bolestem_v_zadech">Co dělat proti bolestem v zádech</h>
    <desc>n/a</desc>
    <p>Bolesti v zádech začínají již v dětském věku. Vyskytují se u lidí cvičících i lenošících, u sportovců, počítačových nadšenců, u obézních i hubených. Nejvíce potíží mívají lidé v dospělosti, ve stáří bolesti v zádech většinou samovolně ustupují.</p>
    <p>Hlavní zásady, jak zmírnit bolesti v zádech:</p>
    <ul>
      <li>zatěžování páteře musí být přiměřené a pravidelné (ne nárazové),</li>
      <li>po větší zátěži má následovat hodnotný (třeba aktivní) odpočinek,</li>
      <li>vzniklou bolest v zádech neřešit ihned lékem proti bolesti (bolest je upozorněním, že je něco v nepořádku) ale snažit se páteř vyhřát suchým teplem a rozhýbat,</li>
      <li><a href="leky_proti_bolesti">lék proti bolesti</a> si vzít až v případě delšího přetrvávání potíží, a to ne na práci ale až k odpočinku – nejlépe na noc a začít spíše slabšími (žádný lék páteř nevyléčí, žádný není nejlepší nebo nejhorší, ani ten, který někomu jinému pomohl),</li>
      <li>klidný a pohodlný spánek (třeba s lékem proti bolesti) na kvalitní matraci,</li>
      <li>bránit se propocení a následnému prochlazení (hlavně bederní a krční páteř),</li>
      <li>k jednostranné zátěži střídat strany (prostřídat končetiny),</li>
      <li>v případě propocení se převléknout,</li>
      <li>rehabilitace (masáže, trakce) a fyzikální terapie jsou příjemné, jistě ovlivní bolavou páteř blahodárně, ale příčinu potíží neodstraní (nevyléčí) většinou jen bolest přemístí,</li>
      <li>dlouhodobé potíže s páteří vedou vždy k narušení psychiky, je vhodné vyhledat psychologa nebo lépe psychiatra,</li>
      <li>v případě dlouhodobých problémů nebo náhle vzniklých prudkých bolestí a potíží je třeba <a href="nalehavost_lekarskeho_vysetreni">vyhledat lékaře</a> a po vyšetření se podrobit doporučenému léčebnému postupu.</li>
    </ul>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Proč je dospělý člověk vyšší ráno než večer?</li>
      <li>Jaké jsou nejčastější důvody přetížení části páteře?</li>
      <li>Co přejímá funkci páteře v případě jejího onemocnění?</li>
      <li>Co je svalová kontraktura?</li>
      <li>Co meziobratlová destička (disk) a jakou má funkci?</li>
      <li>Při bolestech v zádech pomůže suché nebo vlhké teplo?</li>
      <li>Proč je pohodlný a bezbolestný spánek jednou ze zásad zmírnění bolestí v zádech?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>