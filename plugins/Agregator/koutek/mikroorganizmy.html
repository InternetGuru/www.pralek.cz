<?xml version="1.0" encoding="utf-8"?>
<body data-og-type="article" data-og-image="/files/preview/koutek/mikroorganizmy/main.jpg" class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="mikroorganizmy" short="Mikroorganizmy" ctime="2008-06-16" mtime="2008-06-16">Mikroorganizmus jako pomocník nebo nepřítel člověka</h>
  <desc kw="mikroorganizmy, bakteriální flóra, bakteriální kmen, antibiotika, bakterie, mikroorganizmy, choroboplodné zárodky">Dostanou-li se jinak prospěšné bakterie do míst, kam nepatří, mohou způsobit nemoc. Jsou-li správné bakteriální kmeny na správném místě, pak vzniká oboustranně prospěšná spolupráce a tělo funguje jak má. Přirozená bakteriální flóra bývá vždy narušena užíváním antibiotik.</desc>
  <p>Bakterie jsou drobní jednobuněční živočichové, viditelní v mikroskopu (mikroorganizmy). Obývají celou naší planetu od počátku života. Dokáží se přizpůsobit jakýmkoli i těm nejbizarnějším podmínkám. Zde pak žijí, množí se a umírají jako všichni ostatní tvorové na Zemi.</p>
  <p>Některým bakteriím vyhovuje chlad pod ledovou krou, jiné druhy žijí v přírodním vřídle horké vody. Žijí dokonce i v místech jedovatých horkých sirných výronů v obrovském tlaku a teplotě v mořských hlubinách. Různé druhy specifických <strong>bakterií osídlily i lidské tělo</strong>.</p>
  <section>
    <h id="nechoroboplodne_bakterie">Nechoroboplodné bakterie</h>
    <desc>n/a</desc>
    <p>Skupina bakterií stejného druhu obývající určitou oblast (např. na lidském těle nebo v živém jogurtu) se nazývá <strong>bakteriální kmen</strong>. Svou činností tyto bakteriální kmeny podmiňují správnou funkci mnoha lidských orgánů.</p>
    <p>Různé kmeny bakterií žijí v celém zažívacím ústrojí, v tělních dutinách i na kůži. Jsou to <strong>pro život člověka nepostradatelné bakteriální kmeny</strong>. Nezpůsobují choroby (tzv. nechoroboplodné bakterie). Naopak, jejich oslabení nebo vymizení způsobí potíže.</p>
    <p class="example">Např. při vytržení zubu se běžné bakterie z dutiny ústní dostávají do krevního oběhu. Za normálních podmínek jsou brzy zlikvidovány. Někdy však mohou zaplavit celý organizmus a způsobit zánětlivé onemocnění, které je třeba léčit antibiotiky, třebaže původcem je mikrob, který není vůbec nijak nebezpečný nebo záludný.<br/><br/>Bakterie obývající dutinu ústní zahajují složitý proces trávení, ukončují ho jiné bakterie obývající tlusté střevo a konečník. Jejich zásluhou dobře funguje trávení. Společně se stravou jíme i spoustu různých cizích všudypřítomných bakterií, se kterými se dokáží naše vlastní bakterie a prostředí zažívacího traktu snadno vypořádat.</p>
    <p>Správnou funkci bakterií obývajících zažívací ústrojí si člověk neuvědomuje. Změna složení bakterií nebo jejich funkce se však projeví. Například po <a href="funkcni_poruchy_traveni">požití zkažené potravy</a> – v takové potravě se mnohonásobně pomnožily jiné bakteriální kmeny které dočasně zaplavily celé zažívací ústrojí a jejich jedovaté produkty se vstřebávají do těla. <a href="teplota">Horečka</a>, <a href="funkcni_poruchy_traveni">slabost, zvracení, nevolnost a průjmy</a> jsou doprovodnými příznaky takové otravy.</p>
    <p>Jindy stačí změna prostředí doprovázená zvýšeným množstvím pro nás cizích druhů bakterií. Nejznámějším příkladem jsou průjmy při dovolené v tropech.</p>
    <p class="example">Jiné bakterie žijí ve vagíně a zde jsou příčinou právě tohoto prostředí, které je pro partnera zajímavé a vzrušující, citlivé a šetrné pro spermie a pro majitelku příjemné a neobtěžující.<br/><br/>Zdravé bakteriální osídlení vagíny může být narušeno sníženou hygienou, či naopak nevhodnou nadměrnou hygienou, sexuální promiskuitou a nevhodnými sexuálními praktikami. Následně se většinou přidá osídlení kvasinkami nebo plísněmi s velmi nepříjemnými projevy (svědění, pálení až bolest, výtok, nepříjemný zápach).<br/><br/>Taková situace nastane například tehdy, dostanou-li se bakterie z konečníku do pochvy nebo dokonce do močových cest. Vzniklá infekce se musí často léčit antibiotiky.</p>
    <h id="choroboplodne_bakterie">Choroboplodné bakterie</h>
    <desc>n/a</desc>
    <p>Obrovské množství bakteriálních kmenů (jsou popsány a pojmenovány – viz učebnice mikrobiologie) může zapříčinit různé nakažlivé nebo <a href="bolest_v_krku_angina">zánětlivé choroby</a> = choroboplodné zárodky.</p>
    <p>Cizí <a href="teplota">choroboplodné bakterie, které člověka napadly</a> mohou přežívat v určitém místě lidského těla (např. v mandlích při angíně), nebo se mohou vyplavit do celého těla a <strong>způsobit celkové příznaky závažného <a href="zanet">zánětlivého onemocnění</a></strong>. Pak je nasazení antibiotik nevyhnutelné.</p>
    <ol>
      <li>Některé <strong>konkrétní bakterie</strong> se složitými latinskými názvy <strong>způsobují konkrétní chorobu</strong>, např. tuberkulózu, boreliozu nebo pohlavní choroby.</li>
      <li>Jiné <strong>bakterie způsobují různá zánětlivá onemocnění</strong> s různě vyvinutými celkovými příznaky. Například angína nebo zápal plic mohou být způsobeny různými druhy bakterií opět latinsky pojmenovanými.</li>
      <li>Jiná <strong>konkrétní bakterie může způsobit různá horečnatá onemocnění</strong>. Například pro choroby jako je spála, spálová angína nebo růže je společným původcem bakterie jménem streptokok.</li>
    </ol>
    <p>Taková onemocnění se léčí <a href="antibiotika">antibiotiky</a>.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Kde všude žijí bakterie?</li>
      <li>Co znamená termín bakteriální kmen?</li>
      <li>Za jakých podmínek nechoroboplodné bakterie mohou způsobit chorobu?</li>
    </ol>
    <h var="inputvar-odkazy_h" id="odkazy">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
  </section>  
</body>
