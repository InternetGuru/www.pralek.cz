<?xml version="1.0" encoding="utf-8"?>
<body class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="mytus_o_rakovine" short="Mýtus o rakovině" ctime="2007-10-05" mtime="2007-10-05">Mýtus o urychlení rakoviny operací</h>
  <desc kw="bolest, břicho, mýty, nádory, orgány, ošetření, poranění, zhoubné">Rakovina je tím lépe léčitelná, čím dříve je odhalená. Naopak odklad lékařského vyšetření může způsobit závažné nenapravitelné poruchy zdraví, kdy už pacientovi nelze pomoci ani operací.</desc>
  <p>Strachem z rakoviny pacienti bohužel často <strong>promarní vhodnou dobu, kdy je případná rakovina ještě dobře léčitelná</strong>. Jak čas plyne, nejenže zhoubný nádor (rakovina) roste, ale může také v těle vytvářet druhotná ložiska <em>(metastázy)</em>.</p>
  <p>Růst nádoru ani tvorba druhotných ložisek nemusí vůbec bolet. Obecné nejasné příznaky pouze někdy obtěžují, jsou však víceméně snesitelné:<ul>
  <li><a href="lymfaticke_uzliny">boulička nebo zatvrdlina v prsu</a> nebo kdekoli <a href="kyla">jinde na těle</a>,</li>
    <li><a href="znamenko-bradavice-rakovina">měnící se nebo svědící mateřské znaménko</a>,</li>
    <li><a href="obezita_a_energie">nechutenství a úbytek na váze</a>,</li>
    <li>celková slabost, únava, vyčerpanost,</li>
  <li><a href="krvaceni_z_konecniku">přítomnost krve ve stolici</a>, <a href="mocove_kameny">v moči</a>, vykašlávání krve,</li>
    <li><a href="znamenko-bradavice-rakovina">dlouho se nehojící kožní defekt</a>.</li>
  </ul></p>
  <p>Vzhledem k přirozenému strachu z rakoviny se lidé snaží různé příznaky dlouhodobě podceňovat nebo tajit před rodinou a hledat záminky proč nejít k lékaři. K lékaři přicházejí až s následnými komplikacemi.</p>
  <section>
    <h id="komplikace_zhoubneho_nadoru">Komplikace zhoubného nádoru</h>
    <desc>Neléčené příznaky počínající rakoviny se časem promění v komplikace, které teprve nemocného <a href="nalehavost_lekarskeho_vysetreni">přivedou k lékaři</a>. Po potvrzení obávané diagnózy se dostane pacient na operační sál. Pak už nemusí být vyřešení nádorového onemocnění <strong>vzhledem k pokročilému stavu</strong> možné.</desc>
    <p>Projevy postupující rakoviny jsou závažnější a nedají se už snadno ignorovat. Bývá to zejména:<ul>
      <li><a href="komplikace_vredu">prudké krvácení do zažívacího traktu</a> nebo <a href="zanet_mocoveho_mechyre">do moče</a>,</li>
      <li><a href="teplota">vysoká teplota</a> či prudká bolest bez zjevné příčiny,</li>
      <li><a href="strevni_nepruchodnost">střevní neprůchodnost</a> <a href="funkcni_poruchy_traveni">se zvracením</a>,</li>
      <li>celková sešlost, slabost, nechutenství a značný <a href="obezita_a_energie">váhový úbytek</a>.</li>
    </ul></p>
    <p class="example">Z laického pohledu tak vzniká <em>mýtus</em>, že viditelné zhoršení zdravotního stavu či dokonce úmrtí pacienta způsobila až operace. Skutečnost je však taková, že doba, kdy byla <strong>šance na vyléčení, již byla bohužel promarněna</strong>.</p>
    <h id="rakovina_ci_zcela_nezavazne_onemocneni">Rakovina či zcela nezávažné onemocnění</h>
    <desc>Výše zmíněné nejasné příznaky bývají často <strong>známkou i zcela banálního onemocnění</strong>. Tuto jistotu lze však získat jen po poradě s lékařem.</desc>
    <p>Je mnoho typů <a href="nezhoubny_nebo_zhoubny_nador">zhoubných i nezhoubných nádorů</a>, které se mohou projevovat výše uvedenými příznaky. I zhoubné nádory jsou ve většině případů tím lépe léčitelné, čím dříve jsou odhaleny.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>V čem spočívá záludnost počátku onemocnění zhoubným nádorem?</li>
      <li>Za jakých podmínek nejčastěji vyhledává pacient lékařské ošetření?</li>
      <li>Proč přichází hodně lidí k vyšetření pro podezření na rakovinu pozdě?</li>
      <li>Může laik sám u sebe určit rakovinu a proč?</li>
    </ol>
    <h var="inputvar-odkazy_h" id="odkazy">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
  </section>
</body>
