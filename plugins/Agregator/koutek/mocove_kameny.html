<?xml version="1.0" encoding="utf-8"?>
<body data-og-type="article" data-og-image="/files/preview/koutek/mocove_kameny/main.jpg" class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="mocove_kameny" short="Močové kameny" ctime="2008-08-13" mtime="2008-08-13">Močové kameny a ledvinová kolika</h>
  <desc kw="bolest, břicho, krvácení, nemoc, neúrazové, orgány, prevence, zánět, zvracení">V močovém ústrojí mohou vzniknout kameny. Tlakem moči a prodíráním se kamenu močovodem může vzniknout ledvinová kolika.</desc>
  <p>V bederní oblasti jsou uloženy 2 ledviny, ve kterých se tvoří moč. Z ledvinové pánvičky (dutina uvnitř ledviny) průběžně odtéká moč dvěma močovody <a href="zanet_mocoveho_mechyre">do močového měchýře</a>. Zde se moč shromažďuje a při močení je močovou trubicí vypuzena ven z těla.</p>
  <p>Močí jsou z těla odstraňovány zplodiny látkové přeměny. Aby ledviny správně fungovaly, je třeba aby v těle bylo <a href="teplota">dostatek tekutin</a>. V případě nedostatku tekutin jsou ledviny přetěžovány a tvorba moči je velmi náročná. <strong>V příliš koncentrované moči se snadno vytvoří kameny nebo <a href="mikroorganizmy">zánět</a>.</strong></p>
  <section>
    <h id="ledvinove_kameny_a_ledvinova_kolika">Ledvinové kameny a ledvinová kolika</h>
    <desc>n/a</desc>
    <p>Za určitých podmínek se v ledvinové pánvičce může vytvořit kámen. Dokud netlačí na okolní tkáně, nemusí působit potíže. Časem se mění, podle podmínek se může zvětšovat, nebo se uvolní a dostane se do močovodu. Podráždění nebo poškození močovodu může způsobit <a href="mytus_o_rakovine">krvácení do moče</a>. Jestliže ucpává močovod a zabraňuje odtoku moči z ledviny, je postupně protlačován nebo někde uvízne, tím způsobí ledvinovou koliku.</p>
    <p><strong>Ledvinová kolika je krutá nesnesitelná bolest</strong> vyzařující z beder jednostranně do třísla nebo do stehna, většinou <a href="funkcni_poruchy_traveni">doprovázená zvracením</a>. Bolest přinutí pacienta okamžitě <a href="nalehavost_lekarskeho_vysetreni">vyhledat lékařskou pomoc</a>.</p>
    <h id="leceni_ledvinovych_kamenu">Léčení ledvinových kamenů</h>
    <desc>n/a</desc>
    <p>Kdo jednou zažije ledvinovou koliku, dělá všechno pro to, aby se již neopakovala. <a href="stravovaci_navyky">Vhodná životospráva</a> a <strong>úměrné <a href="vodni_rezim">množství různých tekutin</a></strong> většinou zajistí proplachování močových cest a <strong>zamezí tvorbě nových kamenů</strong>.</p>
    <p>Vzniklý kámen v pánvičce ledviny lze rozbít. Zvláštním ultrazvukovým přístrojem je řízená rázová vlna směrována přesně na kámen, který je postupnými výboji rozdrcen. Proces je nebolestivý, okolní tkáně nijak netrpí.</p>
    <p>Kámen v močovém měchýři nemusí působit dlouho potíže a může narůst do velkých rozměrů. Metodu odstranění močových kamenů (rozpouštění, stažení, rozbití nebo operační odstranění) určí individuálně <a href="nalehavost_lekarskeho_vysetreni">urolog</a> (lékař který se zabývá léčením močových cest).</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Je pro ledviny zátěží nadbytek nebo nedostatek tekutin?</li>
      <li>Čím je způsobena ledvinová kolika?</li>
      <li>Jaké jsou možnosti léčení ledvinových kamenů?</li>
    </ol>
    <h var="inputvar-odkazy_h" id="odkazy">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
  </section>  
</body>
